<h4>1. Προοίμιο</h4>

<p>Η χρήση του δικτυακού τόπου συμπεριλαμβανομένης της περιήγησης ιστού (web
crawling), των υπηρεσιών λανθάνουσας μνήμης (caching) αυτού καθώς και
οποιωνδήποτε άλλων υπηρεσιών παρέχονται από το διαδικτυακό τόπο, προϋποθέτει
την ανεπιφύλακτη αποδοχή των εδώ περιγραφόμενων όρων χρήσης και συνιστά
έμπρακτη αποδοχή τους.</p>

<h4>2. Ορισμοί</h4>

<p>Ως <i><b>φορέας</b></i> ορίζεται: {%INSTITUTION%}</p>

<p>Ως <i><b>γραφική διεπαφή χρήστη του διαδικτυακού τόπου</b></i><b>
</b>(εφεξής γραφική διεπαφή) ορίζεται το σύνολο των εικαστικών στοιχείων
(γραφιστική αποτύπωση, διάταξη αυτής, εικόνες κλπ.), των έργων λόγου (κείμενα)
και όποιων άλλων στοιχείων αποτελούν μέρος της γραφικής διεπαφής του
διαδικτυακού τόπου με τον χρήστη. Στη γραφική διεπαφή δεν περιλαμβάνεται το
περιεχόμενο και το λογισμικό του διαδικτυακού τόπου.</p>

<p>Ως <i><b>λογισμικό του διαδικτυακού τόπου</b></i> ορίζεται το σύνολο του
λογισμικού που έχει χρησιμοποιηθεί για την παροχή των υπηρεσιών του
διαδικτυακού τόπου</p>

<p>Ως <i><b>περιεχόμενο του διαδικτυακού τόπου </b></i>ορίζεται τα ψηφιακά
μαθήματα και εκπαιδευτικοί πόροι με όποια έργα συμπεριλαμβάνουν, το σύνολο
αυτών καθώς και τα σχετικά τους μεταδεδομένα και σύνολα αυτών.</p>

<p>Ως <i><b>χρήση</b></i> ορίζεται οποιαδήποτε πράξη εμπίπτει στις οικονομικές
εξουσίες του δικαιούχου δικαιωμάτων πνευματικής ιδιοκτησίας, συγγενικών
δικαιωμάτων ή του ιδιόρρυθμου δικαιώματος του δημιουργού βάσης δεδομένων, ιδίως
η με οποιονδήποτε τρόπο λήψη των υπηρεσιών του διαδικτυακού τόπου, όπως η
περιήγηση, αναζήτηση, θέαση, μεταφόρτωση κλπ του περιεχομένου.</p>

<p>Ως <i><b>μεταδεδομένα</b></i> ορίζονται οι πληροφορίες οι
οποίες περιγράφουν σύνολα δεδομένων και υπηρεσίες δεδομένων και καθιστούν
δυνατή την εξεύρεση, την καταγραφή και τη χρήση τους.</p>

<p>Ως <i><b>χρήστης</b></i> λογίζεται ο οποιοσδήποτε κάνει χρήση του
διαδικτυακού τόπου.</p>

<p>Ως <i><b>υπηρεσία</b></i> ορίζεται η βασισμένη σε ψηφιακές τεχνολογίες
διεκπεραίωση λειτουργιών που εξυπηρετούν τις ανάγκες του χρήστη.</p>

<p>Ως <i><b>εγγεγραμμένοι</b></i> ορίζονται οι χρήστες οι οποίοι εγγράφονται
στις παρεχόμενες από τον Φορέα υπηρεσίες και παρέχουν τη συγκατάθεσή τους για
την επεξεργασία των προσωπικών τους δεδομένων αποκλειστικά και μόνο για την
παροχή Επιπρόσθετων Υπηρεσιών.</p>

<h4>3. Νόμιμη χρήση</h4>

<p>Η χρήση του δικτυακού τόπου πρέπει να γίνεται αποκλειστικά και μόνο για
νόμιμους σκοπούς, σύμφωνα με τους όρους του παρόντος και με τρόπο που να μην
περιορίζει ή παρεμποδίζει τη χρήση τους από τρίτους. Ο χρήστης του παρόντος
διαδικτυακού τόπου πρέπει να μην προβαίνει σε πράξεις ή παραλείψεις που μπορούν
να προκαλέσουν τη δυσλειτουργία του παρόντος διαδικτυακού τόπου και να
επηρεάσουν αρνητικά ή να θέσουν σε κίνδυνο την παροχή των υπηρεσιών προς τους
χρήστες.</p>

<h4>4. Πνευματική Ιδιοκτησία και άδειες χρήσης</h4>

<h5>4.1 Γραφική Διεπαφή</h5>

<p>Η γραφική διεπαφή, στο βαθμό που ο Φορέας έχει τα απαραίτητα
πνευματική δικαιώματα ή άδειες χρήσης διατίθεται, με τους όρους της άδειας
<a href='https://creativecommons.org/licenses/by-sa/4.0/'>Creative Commons
Αναφορά Προέλευσης Παρόμοια Διανομή (CC BY SA v4.0)</a>.</p>

<h5>4.2 Λογισμικό</h5>

<p>Το Λογισμικό που χρησιμοποιείται για την ανάπτυξη και λειτουργία του
διαδικτυακού τόπου είναι Ελεύθερο Λογισμικό / Λογισμικό Ανοικτού Κώδικα (ΕΛ/ΛΑΚ)
και διατίθεται με την <a href='http://www.gnu.org/licenses/gpl-2.0.html'>Γενική
Άδεια Χρήσης GNU (GNU General Public Licence (GPL)) έκδοση 2.0</a>.</p>

<h5>4.3 Περιεχόμενο</h5>

<p>Το περιεχόμενο του δικτυακού τόπου παρέχεται με τους όρους της άδειας που
αναγράφεται ανά Ψηφιακό Μάθημα (ΨΜ) ή  Εκπαιδευτικό Πόρο (ΕΠ) και επιλέγεται
από τον διαθέτη του σχετικού ΨΜ ή ΕΠ. Τα μεταδεδομένα διατίθενται μόνο για
προσωπική, μη εμπορική χρήση.</p>

<p>Οποιοδήποτε άλλο έργο προστατεύεται από το δίκαιο της πνευματικής
ιδιοκτησίας και διατίθεται με άδειες διαφορετικές από τις ανωτέρω,
προσδιορίζεται ρητά και συγκεκριμένα ως τέτοιο και καθορίζεται η άδεια με την
οποία διατίθεται.</p>

<h4>5. Πολιτική Δεδομένων Προσωπικού Χαρακτήρα</h4>

<p>Ο Φορέας δύναται να συλλέγει και να επεξεργάζεται προσωπικά δεδομένα των
χρηστών προκειμένου να μπορεί να προσφέρει τις υπηρεσίες του δικτυακού του
τόπου προς τους χρήστες.</p>

<p> Σε κάθε περίπτωση η όποια επεξεργασία γίνεται:</p>

<ul>
<li>Είναι σύμφωνη με το νόμο</li>
<li>Γίνεται για καθορισμένους σκοπούς και για χρόνο που γνωστοποιούνται στο πρόσωπο πριν από την επεξεργασία.</li>
<li>Προϋποθέτει τη συναίνεση του προσώπου ή γίνεται για άλλους θεμιτούς σκοπούς που προβλέπονται από το νόμο.</li>
</ul>

<p>Στην περίπτωση που ο χρήστης επιθυμεί να έχει πρόσβαση στις Υπηρεσίες του
δικτυακού τόπου και να συνεισφέρει στη διαρκή βελτίωσή τους, μπορεί να του
ζητηθεί να δώσει τα στοιχεία του μέσω της φόρμας συλλογής στοιχείων του
δικτυακού τόπου. Ο Φορέας δύναται να χρησιμοποιεί τα προσωπικά στοιχεία για
ενημερωτικούς σκοπούς ή για να προβαίνει σε αποστολή ηλεκτρονικής αλληλογραφίας
ή αλληλογραφίας ανακοινώσεων και ειδήσεων προς τον εγγεγραμμένο
χρήστη/επισκέπτη.</p>

<p>Ο Φορέας δε μεταφέρει και δε δημοσιοποιεί προσωπικά στοιχεία των
χρηστών/επισκεπτών του δικτυακού τόπου σε τρίτους, εκτός εάν νόμος ορίζει
διαφορετικά ή αν αποτελεί συμβατική υποχρέωση ή κάτι τέτοιο είναι απαραίτητο
για την εύρυθμη λειτουργία του δικτυακού τόπου και την πραγματοποίηση των
λειτουργιών του.</p>

<p>Ο Φορέας είναι δυνατόν να επεξεργάζεται τμήμα ή το σύνολο των στοιχείων που
έχουν αποστείλει οι χρήστες για λόγους στατιστικούς και βελτίωσης των
παρεχομένων υπηρεσιών – πληροφοριών του. Ο χρήστης μπορεί να επικοινωνεί με τον
διαχειριστή (administrator) του δικτυακού τόπου, προκειμένου να διασταυρώσει
την ύπαρξη προσωπικού του αρχείου, την διόρθωση αυτού, την αλλαγή ή την
διαγραφή του.</p>

<p>Κατά τη χρήση του δικτυακού τόπου μπορεί να συγκεντρώνονται προσωπικά και μη
προσωπικά στοιχεία αναγνώρισης των χρηστών του διαδικτυακού τόπου
χρησιμοποιώντας αντίστοιχες τεχνολογίες, όπως cookies ή/και την παρακολούθηση
διευθύνσεων πρωτοκόλλου και άλλες παρόμοιες τεχνολογίες, όπως αυτά προκύπτουν
από την επικοινωνία του προγράμματος πλοήγησης και περιήγησης (web browser) με
τον εξυπηρετητή (server).  Τα cookies είναι μικρά αρχεία κειμένου που
αποθηκεύονται στο σκληρό δίσκο κάθε χρήστη και δε λαμβάνουν γνώση οποιουδήποτε
εγγράφου ή αρχείου από τον υπολογιστή του, ούτε και οδηγούν στην ταυτοποίηση
του υπολογιστή του με οποιοδήποτε πρόσωπο. Χρησιμοποιούνται για τη διευκόλυνση
πρόσβασης του χρήστη όσον αφορά τη χρησιμοποίηση συγκεκριμένων υπηρεσιών ή/και
σελίδων του δικτυακού τόπου για στατιστικούς λόγους και προκειμένου να
καθορίζονται οι περιοχές οι οποίες είναι χρήσιμες ή δημοφιλείς.</p>

<p>Τα μη προσωπικά στοιχεία μπορεί να περιλαμβάνουν επίσης τον τύπο του
προγράμματος πλοήγησης και περιήγησης ιστού (web browser) που χρησιμοποιεί ο
χρήστης, το είδος του υπολογιστή, το λειτουργικό του σύστημα, τον πάροχο
διαδικτυακών υπηρεσιών (ISP) και λοιπές πληροφορίες τέτοιου είδους.  Ο χρήστης
του δικτυακού τόπου μπορεί να ρυθμίσει το πρόγραμμά του για πλοήγηση και
περιήγηση ιστού (web browser) κατά τέτοιο τρόπο ώστε είτε να τον προειδοποιεί
για τη χρήση “cookies” σε συγκεκριμένες υπηρεσίες είτε να μην επιτρέπει την
αποδοχή της χρήσης “cookies” σε καμία περίπτωση. Σε περίπτωση που ο
χρήστης/επισκέπτης των συγκεκριμένων υπηρεσιών και σελίδων δεν επιθυμεί την
χρήση “cookies” για την αναγνώρισή του ενδέχεται να έχει περιορισμένη πρόσβαση
σε μερικές από τις υπηρεσίες, χρήσεις ή λειτουργίες που παρέχονται από τον
παρόντα διαδικτυακό τόπο. Η συλλογή όλων των δεδομένων που εμπίπτουν στην
κατηγορία των προσωπικών δεδομένων που λαμβάνει ο Φορέας μέσω του παρόντος
δικτυακού τόπου, τα οποία είτε τα αποστέλλουν κατά περίπτωση οι χρήστες ή
συγκεντρώνονται κατά την πλοήγηση – περιήγηση και χρήση του δικτυακού τόπου από
τους χρήστες, πραγματοποιείται σύμφωνα με τους Ν.  2472/1997 (με τις
τροποποιήσεις του Ν. 3625/2007) και Ν. 3471/2006 για την προστασία δεδομένων
προσωπικού χαρακτήρα.</p>

<h4>6. Πολιτική γνωστοποίησης και αφαίρεσης παράνομα αναρτημένου περιεχομένου</h4>

<p>Εάν ένας δικαιούχος πνευματικών δικαιωμάτων εντοπίσει, στο αποθετήριο του
Φορέα παράνομα δημοσιευμένο υλικό, το οποίο α) δεν καλύπτεται από κάποιον
περιορισμό ή άλλη εξαίρεση σύμφωνα με το ελληνικό δίκαιο πνευματικής
ιδιοκτησίας και για τη χρήση του οποίου β) δεν έχει δοθεί η σχετική άδεια, ο ως
άνω δικαιούχος παρακαλείται να επικοινωνήσει γραπτώς με τον Φορέα μέσω
ηλεκτρονικού ταχυδρομείου στη διεύθυνση {%EMAIL_HELPDESK%},
αναφέροντας τα ακόλουθα:</p>

<ol>
<li>Τα στοιχεία επικοινωνίας του</li>
<li>Τα πλήρη βιβλιογραφικά δεδομένα ή, εάν αυτά δεν υπάρχουν, τα δεδομένα αναφοράς του υλικού</li>
<li>Το URL στο οποίο έχει εντοπιστεί το υλικό (π.χ. το URL της εγγραφής)</li>
<li>Στοιχεία που επιβεβαιώνουν ότι είναι ο δικαιούχος και/ ή υπεύθυνη δήλωση στην οποία να αναγράφεται ότι με ατομική του ευθύνη και γνωρίζοντας τις κυρώσεις που προβλέπονται από της διατάξεις της παρ. 6 του άρθρου 22 του Ν. 1599/1986 δηλώνει ότι είναι ο δικαιούχος της πνευματικής ιδιοκτησίας ή ο νόμιμος εκπρόσωπός του.</li>
</ol>

<p>Με την παραλαβή της καταγγελίας εκκινείται η διαδικασία προειδοποίησης και
απόσυρσης παράνομα δημοσιευμένου περιεχομένου, ως εξής:</p>

<ol style='list-style-type: lower-roman;'>
<li>Ο Φορέας επιβεβαιώνει μέσω ηλεκτρονικού ταχυδρομείου ότι έλαβε την καταγγελία, και κάνει μια πρώτη εκτίμηση της εγκυρότητας και αξιοπιστίας της.</li>
<li>Με την παραλαβή έγκυρης καταγγελίας, το υλικό αποσύρεται προσωρινά από το αποθετήριο του Φορέα μέχρι να βρεθεί συναινετική λύση.</li>
<li>Ο καταγγέλλων και ο Φορέας ή οποιοδήποτε άλλο φυσικό/ νομικό πρόσωπο κατέθεσε το υλικό απαιτείται να λύσουν κοινή συναινέσει και σε σύντομο χρονικό διάστημα το ζήτημα της καταγγελίας υιοθετώντας μια από τις κάτωθι λύσεις:
    <ol style='list-style-type: lower-greek;'>
        <li>Το υλικό επανα-δημοσιεύεται στην ίδια μορφή που είχε πριν.</li>
        <li>Το υλικό επανα-δημοσιεύεται έχοντας υποστεί αλλαγές.</li>
        <li>Το υλικό αποσύρεται μόνιμα από τον κατάλογο του δικτυακού τόπου</li>
    </ol>
</li>
<li>Για όσο καιρό ο Φορέας και ο καταγγέλλων δεν μπορέσουν να πετύχουν κοινώς αποδεκτή λύση του ζητήματος, το υλικό παραμένει μη - διαθέσιμο μέσω του καταλόγου μέχρι την επίτευξη συμφωνίας επί του θέματος.</li>
</ol>

<h4>7. Αποποίηση ευθύνης</h4>

<p>Ο Φορέας παρέχει το περιεχόμενο (π.χ.  πληροφορίες, ονόματα, φωτογραφίες,
απεικονίσεις, δεδομένα κλπ) και τις υπηρεσίες που διατίθενται μέσω του
δικτυακού τόπου του «ΟΠΩΣ ΑΚΡΙΒΩΣ ΕΧΟΥΝ». Σε καμία περίπτωση ο Φορέας δε φέρει
ευθύνη για τυχόν απαιτήσεις νομικής, αστικής ή ποινικής φύσης ούτε για
οποιαδήποτε τυχόν ζημία (θετική, ειδική ή αποθετική) του χρήστη αυτού του
δικτυακού τόπου.</p>

<p>O δικτυακός τόπος ενδέχεται να περιέχει παραπομπές (συνδέσμους) σε
διαδικτυακούς τόπους τρίτων με αποκλειστικό σκοπό την πληροφόρηση του χρήστη. Η
παραπομπή σε συνδέσμους που ανήκουν σε διαδικτυακούς τόπους τρίτων δεν αποτελεί
υιοθέτηση των απόψεων και πράξεων τους ή αποδοχή του περιεχόμενου που αυτοί
εκφράζουν, δημοσιεύουν ή αναρτούν. Οι τρίτοι – φορείς των διαδικτυακών τόπων
υπεύθυνοι κατά το νόμο – φέρουν την αποκλειστική ευθύνη για το περιεχόμενο των
ιστοσελίδων τους ή για οποιαδήποτε ζημία μπορεί να προκύψει από τη χρήση τους,
όταν ο χρήστης του δικτυακού τόπου αποκτά πρόσβαση σε αυτές. Ο χρήστης
αποδέχεται ότι με την επίσκεψη σε διαδικτυακούς τόπους τρίτων, αποχωρεί από τον
δικτυακό τόπο και υπόκειται στους όρους χρήσης αυτών.</p>

<p>Ο Φορέας καταβάλλει κάθε δυνατή προσπάθεια για την καλή λειτουργία του
δικτύου του, παρόλο που δεν εγγυάται ότι οι λειτουργίες των διακομιστών του
(servers) θα είναι αδιάκοπες ή χωρίς κανενός είδους σφάλματα, απαλλαγμένες από
ιούς, κακόβουλο λογισμικό ή άλλα παρόμοια στοιχεία.</p>

<p>Ο Φορέας  δεν ευθύνεται, υπό οποιεσδήποτε συνθήκες, για οποιαδήποτε μορφή
ζημίας υποστεί ο χρήστης των ιστοσελίδων, υπηρεσιών, επιλογών και περιεχομένων
του δικτυακού τόπου. Επίσης δεν εγγυάται ότι κάθε σχετιζόμενος με τον δικτυακό
του τόπο, διαδικτυακός τόπος ή οι διακομιστές και εξυπηρετητές (servers) μέσω
των οποίων κάθε σχετική υπηρεσία τίθεται στη διάθεσή του χρήστη/επισκέπτη δεν
περιέχουν «ιούς» ή άλλο κακόβουλο λογισμικό, όπως δεν εγγυάται την ορθότητα,
την πληρότητα ή τη διαθεσιμότητα των περιεχομένων, ιστοσελίδων, υπηρεσιών,
επιλογών ή τα αποτελέσματα από τη χρήση τους.</p>

<h4>8. Δικαιοδοσία, ισχύς και τροποποιήσεις</h4>

<p>Οι όροι και προϋποθέσεις χρήσης του παρόντος δικτυακού τόπου καθώς και
οποιαδήποτε τροποποίηση ή αλλαγή τους διέπονται και συμπληρώνονται από το
Ελληνικό και το κοινοτικό δίκαιο, και τις σχετικές διεθνείς συνθήκες. Τα
Ελληνικά Δικαστήρια ορίζονται ως τα δικαστήρια επίλυσης όποιων διαφορών
προκύπτουν από το παρόν.  Οποιαδήποτε διάταξη των ανωτέρω όρων διαπιστωθεί ότι
είναι αντίθετη με το ως άνω νομικό πλαίσιο ή καταστεί εκτός ισχύος, παύει
αυτοδικαίως να ισχύει και αφαιρείται από το παρόν, χωρίς σε καμία περίπτωση να
θίγεται η ισχύς των λοιπών όρων.</p>

<p>Οι όροι και προϋποθέσεις χρήσης του παρόντος δικτυακού τόπου αποτελούν τη
συνολική συμφωνία μεταξύ του Φορέα και του χρήστη/επισκέπτη των ιστοσελίδων και
υπηρεσιών του και δεσμεύει μόνο αυτούς.  Καμία τροποποίηση αυτών των όρων
χρήσης δεν λαμβάνεται υπόψη και δεν αποτελεί μέρος αυτής της συμφωνίας εάν δεν
εκφράζεται εγγράφως και δεν ενσωματωθεί στους παρόντες όρους χρήσης. Εκτός εάν
άλλως ορίζεται, με ανακοίνωση στην ιστοσελίδα του Φορέα οι παραπάνω όροι χρήσης
τίθενται άμεσα εν ισχύ στο σύνολό τους.</p>

<p>Ο Φορέας  διατηρεί μονομερώς το δικαίωμα να τροποποιεί, προσθέτει,
μεταβάλλει το περιεχόμενο ή τις υπηρεσίες του δικτυακού τόπου, καθώς και τους
όρους χρήσης αυτού, οποτεδήποτε κρίνει τούτο αναγκαίο.</p>
